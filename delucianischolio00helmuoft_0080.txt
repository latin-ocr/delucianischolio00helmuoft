Vita.

Natus sum Carolus Helm Borussus a. d. XI. Kal. Ian. anni 1883
Schwalbachiae, in vico prope Wetzlariam sito patre Carolo, matre
Elisabeth e gente Diehl. Fidei addictus sum evangelicae.

Primis litteris imbutus a patre ab anno 1896 per septem annos
gymnasium Wetzlariense frequentavi, quod tum Friderico Fehrsio
rectore florebat, cui hoc anno mortuo piam memoriam semper servabo.
Verno tempore anni 1901 pater Wetzlariam-Niedergirmes domicilium
transtulit, ubi autumno eiusdem anni matrem carissimam praematura
morte mihi abreptam valde doleo. Vere anni 1903 testimonium ma·
turitatis adeptus Bonnam me contuli studiis philologieis, historicis, ’
theologicis operam navaturus. Deinde a vere insequentis anni per
duo semestria in sede alma Musarum Berolinensi versatus vere anni
1905 Philippinam Academiam Marpurgensem adii, cuius civis fui usque
ad autumnum anni 1907. Examen rigorosum superavi Kal. Quint.
anni 1908. Usque ad diem promotionis Marpurgi et Wetzlariae·
Niedergirmes versatus sum, ut ad examen pro facultate docendi susti-
nendum me praepararem. Docuerunt me viri doctissimi Brinkrnann,
Buecheler, Elter, Erdmann,Goebel, Jaeger, Kuntzel, Litzmann, Loeschcke,
Meinhold, Nissen, Sell, Solmsen, Weinel Bonnenses, Diels, Helm,
Koennicke, Klebs, Munch, Paulsen, Rothstein, Struck, Vahlen, Wentzel,
v. Wilamowitz-Moellendorff Berolinenses, Altmann, Birt, Cohen, Diemar,
Kalbfleisch, Klebs, Knopf, Maass, Menzer, Mirbt, Natorp, Niese, v. Sybel,
Thiele, Thumb, Varrentrapp, Weiss Marpurgenses. Ad proseminarium
philologicum per tria semestria aditum mihi praebuerunt Diels,
v.Wilamowitz, Helm, Kalbfleisch, Thiele. Birtii, Kalbfleischii, Maassii
benevolentia factum est, ut in seminarium reciperer, cuius per bis
senos menses sodalis ordinarius fui. Praeterea ut exercitationibus
suis interessem benigne concesserunt historicis Klebs et Niese, archaeo·
logicis v, Sybel.

Quibus viris omnibus magnas gratias ago, praecipue Maassio, qui

ad hoc opusculum instituendum me invitaverit et consilio semper
adiuverit.

GISSAE TYPIS OFFICINAE AVLICAE ET ACADEMICAE DE MUENCHOW-

