‚41-

Quae verba scholiorum accuratius inter se congruere
quam schol. Luc. et Athen. nemo non concedet,· prae-
cipue respicias illa verba ἕχον ἐν ἑαυτῷ πρόσωπόν τι, quae in
Athenaeo plane desunt. Sequuntur in scholio Aristophaneo
verba: Ἄλλως Ἀθήναιος ἐν ’,ε’ φησίν, ὅτι . . .. quae usque ad
finem onmia ex Athenaeo sumpta sunt. Haec res etiam
quae antecedunt verba ad Athenaeum referri vix sinit;
cogitari tamen potest verbo ἄλλως alium scholiastam fontem
suum laudantem explicationem adiungere, ut antecedentia
quoque verba quominus Athenaeo debeantur nihil obstet.
Sed redeamus ad scholion LuC. Meo iudicio hoc modo
omnes difficultates facile tolluntur: Arethae cum de cottabi
ludo verba facturus esset, in memoriam venit versus ille Aristo-
phanis, evolvit librum et simul scholia ascripta partim recepit.
Quod inauditum non esse edocemur schol.Rhetor. praec. 11;
p. 178, 17, quod scholion idem Arethae debetur; nam tota
illa vita Agathonis poetae invenitur in schol. Plat. ConV.
172 A (p. 255 H.) exceptis verbis ὡς Πλάτων ὁ φιλόσοφος ἐν
Συμποσίῳ. Quin etiam Aristophanes ipse exemplum nobis
praebet, cf. schol. Musc. laud. 2, p. 10, 17 et schol. ad versus
Aristoph. (Nub. 157), quos affert scholiasta (Arethas). Etiam
verba, quae sequuntur post versum Aristophanis, e scholio
Aristoph. recepta esse puto, quod melius cum eo congruunt
quam cum Athenaeo, etsi adiectivum κενῶν in scholio Ari-
stoph. deest, in Athenaeo non item. Reliqua autem verba
ex ipso Athenaeo hausta esse pro certo affirmari
potest. Versus Antiphanis etiam in libro XV. 666 f. ut
iarn diximus, inveniuntur, sed illo loco complures versus
antecedunt, praeterea illic non ἐγὼ ’πιδείξω legimus, sed
lectionis varietatem ἐγὼ διδάξω). Sub finem versuum scho—
liasta verba Antiphanis (487 de) contraxit. Post ver-
bum πλάστιγξ omittit unum fere versum, adnectit statim
sequentis versus alteram partem ἐάν μόνον etc„ subsistit post
πεσεῖται, Tertia pars scholii aperte demonstrat scholiastam
Athenaeum exscripsisse. Recepit enim ea omnia, quae Athe-

